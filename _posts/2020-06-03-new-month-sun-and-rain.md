---
layout: post
title: "วัน-เดือนใหม่"
date: 2020-06-02 T07:02:43+07:00
description: "This is meta description"
featured: true
cdn_image: "https://res.cloudinary.com/sdees-reallife/image/upload/h_554,w_474,c_pad,b_rgb:4b0082/v1591543513/1591141864991.jpg"
categories:
  - "Plant"
tags:
  - "Photos"
  - "Plant"
---

ตื่นเช้าได้ตอนตี 4 กับอีกนิดหน่อย นั่นก็คือสัก 04:18 - เลือกเวลาตื่นหรือเลือกเวลาเอามาบอกตอนเล่าเรื่อง? เหมือนฝนจะตก แต่ก็ยังไม่ตก เหมือนแดดจะออกแต่ก็ยังไม่แยงออกมา แต่พรุ่งนี้น่าจะตื่นเต้นกว่าเพราะว่าจะมีการเดินทาง

เช้าวันนี้เดินออกไปซื้อข้าวเหนียว ถ้าบอกแบบนี้อีกหลายสิบปีอาจจะงงๆ - เช้าวันนี้ชวนกันออกไปซื้อข้าวเหนียว หมูฝอย ที่บ้านเราเรียกกันแบบนี้ เห็นก่อนนะว่าขี้เกียจไป ยังไม่อยากเดิน แต่ก็ไปดูขี้เกียจไว้เฉยๆ เพราะต้องการทำอย่างอื่นมากกว่านอนขี้เกียจ เพราะเป็นห่วงหน่อยๆ เหมือนกันว่าถ้าอีกคนต้องเดินคนเดียวแล้วจะเป็นยังไง แต่ไม่ได้ปักใจคิดให้ลึกไปว่าจะเป็นยังไง เพราะฝนดูท่าจะตก แล้วแดดก็ยังไม่ออก คิดก็จะจินตนาการ เอาน่า! เดินไปด้วยกันดีกว่า สบายๆ อุ่นใจดี :)

เห็นความคิด ก่อนที่จะดึงเราไป เห็นความคิด ก่อนที่จะทำให้อยาก เห็นความคิด ว่าน่าจะลองหายใจไปในจังหวะเท่าๆ กัน เห็นตัวเรา แค่เอียงคอไปพร้อมๆ กับใบไม้ไหวตามลม เห็นแค่ให้สอดคล้อง สอดรับกันไป เห็นแค่ให้พอตื่นเต้นได้ว่าจะออกเดินแล้วนะ เห็นพอแค่รู้ว่าลมหายใจทำให้สบายๆ

กลับมาที่แบบฝึกหัด - มีเวลาพอก่อนจะเริ่มทำงาน เขียนอะไรไว้หน่อย คิดนะ ว่าต้องวางนิ้วตรงไหน ดีนะถ้าจะเขียนได้แบบมองไปได้รอบๆ ตัวด้วย เปิด-ปิด touchpad ให้ตรงกับที่ต้องการ พรุ่งนี้เดินทางก็จะไม่ได้เขียน แต่จะได้เอาอีกเครื่องกลับมา คิดว่าน่าสนุกและสะดวกอยู่นะ คิดนะคิดว่าพรุ่งนี้ ตอนนี้จะอยู่ที่ไหน

กลับมาที่ความฝัน - เอาสัก 54 เป็นไง สบายๆ แล้วก็เรียนเรื่องของบ้านกัน ที่อยู่อาศัย เอาความรู้มาสร้างแรงบันดาลใจ เอาความรู้มาหล่อเลี้ยงชีวิตในแต่ละวัน คิดแล้วก็น่าสนุกดี วันนี้พอแค่นี้ก่อนแล้วกัน เก็บความฝันไว้ดีๆ จดจำความรู้สึกนี้ สบายๆ มีรอยยิ้มติดอยู่นิดหน่อย มีความตื่นเต้นน้อยๆ มีลมหายใจเข้า-ออกในจังหวะเดียวกับพลังของจักรวาล

ขอบคุณและขอให้เธอมีความสุข
