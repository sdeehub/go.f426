---
layout: post
title: "หลับตาคิด ลืมตาฝัน"
date: 2020-06-08 T11:34:12+07:00
description: "This is meta description"
featured: true
cdn_image: "https://res.cloudinary.com/sdees-reallife/image/upload/h_554,w_474,c_fill/v1587829943/2016-10-16_12.55.19_1.jpg"
categories:
  - "Plant"
tags:
  - "Photos"
  - "Plant"
---

แบบฝึกนี้สำหรับการฝึกความคิด ‣ ภายในเวลา 1 นาที ลองหลับตาแล้วคิดถึงสิ่งที่ดีงามต่างๆ เพียงแค่พูดคำต่างๆ เหล่านั้นขึ้นในสมองของเรา ลองดูสิว่าความคิดจะช่วยทำให้เรารู้สึกดีขึ้นได้มากแค่ไหนในชีวิตประจำวัน หรือในปัจจุบันขณะนั้นๆ นั่นเอง

ความสวยงาม ความสดชื่น รื่นรมย์ ความสุข โปร่งโล่งสบาย เบาและผ่อนคลาย สายน้ำใส ไหลไป ไหลไป เงียบๆ ท่ามกลางธรรมชาติ มีเสียงนก มีเสียงลม แดดอุ่นๆ น้ำเย็นๆ ตัวเราเบาสบาย ผ่อนคลาย สดชื่นเวลาที่หายใจเข้า ทิวเขา เมฆสวย ฟ้าใส สบายใจเวลาหายใจออก หายใจเข้าลึกและยาว หายใจออกเบาและสบาย

![Amy's Star Fish](/sdee.co/assets/img/authors/odd/2018-06-26/amy-humphries-227515-unsplash.jpg)

<sup><sub>*Photo by [Amy Humphries](https://unsplash.com/@amyjoyhumphries) on [Unsplash](https://unsplash.com/)*</sub></sup>

ดอกไม้สีสวย กลิ่นหอม ชื่นใจ ลมพัดดอกไม้ส่งกลิ่นกระจาย ใบไม้ ต้นไม้ ล้อเล่นไปกับสายลม บางเบา อ่อนโยน นุ่มนวล เป็นส่วนหนึ่งของกันและกัน ชีวิตเจริญรุ่งเรือง งอกงาม มั่งคั่ง มั่นคง เติบโต เรียนรู้ มีประสบการณ์ ปลอดภัย อบอุ่น เต็มไปด้วยความรัก ความเมตตา และปรารถนาดีต่อตนเอง ต่อผู้อื่น และธรรมชาติทั้งมวล

![Dirty man’s hand holds a beautiful butterfly](/sdee.co/assets/img/authors/odd/2018-06-26/elijah-o-donell-715864-unsplash.jpg)

<sup><sub>*Photo by [Elijah O'Donell](https://unsplash.com/@elijahsad) on [Unsplash](https://unsplash.com/)*</sub></sup>

สายฝนโปรยลงมา ส่งความชุ่มฉ่ำไปทั่ว ป่าสีเขียวสดชื่นสบายตา ท้องฟ้าสีฟ้าสดใส เมฆขาวมาจากไอน้ำ ความรักสามัคคี ปรองดอง กลมเกลียว ร่วมแรงร่วมใจ สร้างสรรค์ความคิดและผลงาน มีคุณค่า มีประสิทธิผล เกิดความก้าวหน้า พัฒนา ยั่งยืน สร้างความสุขไปทั่วถึงกัน อุดมสมบรูณ์ มากมายเป็นอนันต์ ธรรมชาติมีความสุขในความเป็นไปอยู่เสมอๆ

![Among waving grasses](/sdee.co/assets/img/authors/odd/2018-06-26/montse-monmo-82819-unsplash.jpg)

<sup><sub>*Photo by [Montse Monmo](https://unsplash.com/@monmo) on [Unsplash](https://unsplash.com/)*</sub></sup>

รอยยิ้ม ร่างกายแข็งแรง จิตใจร่าเริง เบิกบาน เสียงหัวเราะและความสนุกสนาน ความคิดสร้างสรรค์ สีสันของการมีชีวิตและการเปลี่ยนแปลงไป กฎของการเกิด-แก่-เจ็บ-ตาย ความเป็นไปที่โอบล้อมชีวิตอย่างสมดุล หลับตารู้สึกถึงความขอบคุณ ซาบซึ้งอยู่ในใจ หายใจเข้าลึกและยาว หายใจออกบางเบาและเป็นสุข
