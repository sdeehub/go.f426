---
layout: post
title: "เช้าวันใหม่"
date: 2020-06-14 T09:46:52+07:00
description: "This is meta description"
featured:
featured_image:
cdn_image: "https://res.cloudinary.com/sdees-reallife/image/upload/h_554,w_474,c_fill/v1569159407/IMG_9083.jpg"
categories:
  - "EASY"
tags:
  - "Photos"
  - "Plant"
---

เช้าวันใหม่ เช้าวันเสาร์-อาทิตย์ เป็นเช้าที่สดใส การเติบโตปลูกฝังให้เช้าวันอื่นๆ ไม่ได้สดชื่น สดใสแบบเช้าของวันเสาร์-อาทิตย์ เป็นแบบนั้นจริงๆ ถึงความสดชื่น สดใส สุขใจ จะมาจากข้างในตัวของเราเองก็เถอะ หลายครั้งก็ยังไม่แข็งแรงพอที่จะโหนจังหวะของชีวิตให้ยังทรงพลัง ได้อย่างมั่นคงได้ น่าจะต้องใช้ทั้งวันและเวลา อายุและการเปลี่ยนแปลงของชีวิต ความคิดและสังขาร อีกทั้งบริวารทั้งหลายเหล่านี้ ... ตกลงเช้านี้จะชวนกันไปถวายสังฆทาน?

เช้าวันนี้เพิ่งออกไปตัดผมมา เพิ่งสังเกตเห็นโชคดีที่ว่าความลงตัวเกิดขึ้นได้ง่ายจริงๆ ยังได้ทำงานจากที่บ้าน มีเครื่องมืออุปกรณ์ให้ใช้งาน มีที่นั่งให้เขียนงาน มี WI-FI ให้พอได้สัญญาณ มีลมพัด มีนกร้อง มีต้นไม้ มีเช้าวันอาทิตย์ที่สดใส ในร้านตัดผมมีเก้าอี้ว่าง มีความเงียบพอประมาณ มีจังหวะให้เราได้ใช้บริการ มีกบ นิสิตานั่งรถไปเป็นเพื่อนด้วย ทั้งหมดรวมกันเป็นความรู้สึกที่ดี ทั้งหมดสอดคล้องกับเช้าวันนี้ กลับมาก็ยังมีจังหวะให้ได้นั่งทวนความคิดกันต่ออีกหน่อย

บางครั้งความมหัศจรรย์ก็เรียบง่ายนิดเดียว รอยยิ้มจากรูปปั้นหมูกระถางดินเผา ใบไม้และเสียงนก แสงแดดและอากาศบริสุทธิ์ ที่ผ่านมาเส้นสมองเชื่อมต่ออะไรเอาไว้บ้าง ต้องออกมาล้างสมองตัวเองกันสักหน่อย ดูจะเป็นเรื่องยิ่งใหญ่และท้าทายอยู่พอสมควร ผู้ชายหรือเพศชายคืออะไร คำทักทาย มาดเท่ห์ เสน่ห์ของกล้ามเนื้อและพละกำลัง ความหยาบกร้านที่สร้างมาจากเลือดและหัวใจที่อ่อนโยนของเพศแม่ กลับไปที่ร้านตัดผมกันอีกครั้ง

นึกถึงโฆษณาโทรศัพท์มือถือโมโตโรร่า นึกถึงโฆษณาบุหรี่ การเดินทางคนเดียวและรถมอเตอร์ไซด์ครุยเซอร์ ทะเลทราย ถนนโล่งๆ ไม่รู้ว่าปลายทางอยู่ที่ไหน เมืองเงียบๆ บาร์หรือร้านเหล้าข้างทาง ป้ายโฆษณาขนาดใหญ่ เนื้อหาเป็นรูปร่างดึงดูดใจ ปั่นหัวให้หมกหมุ่นได้ง่ายๆ ในเรื่องเพศตรงข้าม สมองถูกล้างไปมากแค่ไหน โรงเรียนใส่อะไรในกระเป๋าและหัวให้เราเอากลับมาที่บ้านในทุกๆ วัน ปีแล้ว ปีเล่า นานๆ เข้า นานๆ เข้า เช้าวันเสาร์-อาทิตย์ที่เรียนง่าย ถึงจะค่อยๆ หายไป แต่ก็ยังมีพลังมหัศจรรย์อยู่ในนั้นจริงๆ

---

ตัดผมแล้วยังไม่ได้สะทำความสะอาด ตื่นนอนแล้วยังไม่ได้หวีผม ล้างหน้า แปรงฟัน ทุกอย่างเปลี่ยนไปมากมายอยู่เหมือนกัน ถ้าเราค่อยๆ มองให้ดีๆ เช้าที่เคยมีกลิ่นหอมจางๆ ไอเน็นจากแอร์ หยดน้ำที่หน้าต่าง บ้านเมืองที่ไม่คุ้นเคย ความฝันที่ไม่คุ้นตา คนข้างๆ ที่ไม่คุ้นหน้า แผนชีวิตที่ทรงพลัง แต่นั่นก็ไม่เท่ากับความว่างเปล่าที่เรายังคิดว่าไม่มีตัวตน อยากจะสร้างความมหัศจรรย์อย่างนั้นหรือ? ขอบคุณที่เราได้รับโอกาสทำเรื่องเหล่านั้นได้อย่างเพียงพอ ... ที่เหลือ

---

ที่เหลือก็คือ คำขอบคุณ ที่เหลือก็แค่ ความทรงจำ ที่เหลือก็ฝังเป็นรอยเชื่อมตัวปะจุอยู่ในสมอง ฝังตัวรอคอย ทิ้งร่องรอย ร่องลึกไว้แบบนั้น คำพูดแบบนี้ สำนวนแบบไหน? คิดถึงเพื่อนและหอพักแทรกขึ้นมา เรื่องพวกนี้เก็บอยู่ รอให้ตา หู สัมผัส วัน-เวลา สถานการณ์ หรือบริบทได้ปลุกและจุดประกายอะไรอย่างจิตวิญญาณ ให้ตื่นขึ้นมาอีกที

ขอบคุณเช้าวันเสาร์-อาทิตย์ที่ทรงพลัง ขอบคุณไอ้มดแดง (ตั๊กแตน) ที่วันนี้เราปล่อยพวกเขาให้สู้ต่อไปกันอย่างลำพัง ขอบคุณความสำเร็จและความสุขที่มากับสายลม ขอขอบคุณเรื่องโชคดีที่มีอยู่ตลอดเวลา เหมือนแดดอุ่นตอนเช้า ขอบคุณความฝันและค่ำคืนที่ปลอดภัย โอบกอด ปลอบโยนและนำทาง หรืออย่างน้อยก็คอยอยู่เคีบงข้างและดูแลเราเป็นอย่างดี

และแล้วก็ผ่ารไปในเช้าวันเสาร์-อาาทิตย์นี้ ต้องไปอาบน้ำ ต้องไปทำความสะอาดร่างกาย ให้สดชื่นไปด้วยได้แล้ว ส่วนความคิดและจิตใจ ความมหัศจรรย์ของเช้านี้และการออกไปร้านตัดผมได้ดูแลสองสิ่งนี้ไปเรียบร้อยแล้ว ~ ขอให้โชคดีและความสุข มีทั่วถึงกันไปตลอดกาลนานเทอญ ... สวัสดี
